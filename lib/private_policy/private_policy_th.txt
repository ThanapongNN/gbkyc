นโยบายความเป็นส่วนตัว

GB Wallet ใส่ใจในความเป็นส่วนตัวของทุกท่านที่เข้ามาเยี่ยมชมเว็บไซต์และสมัครใช้บริการของเรา ทั้งที่เป็นบุคคลธรรมดาและนิติบุคคล ทุกการตัดสินใจของเราจึงตั้งอยู่บนการคำนึงถึงผลประโยชน์สูงสุดของท่านสมาชิก เราได้ร่างนโยบายความเป็นส่วนตัวและแนวปฏิบัตินี้ให้กระจ่างแจ้งที่สุด เพื่อท่านจะได้ทราบว่าเราดำเนินการอย่างไรเกี่ยวกับความเป็นส่วนตัวของท่านในการใช้ GB Wallet นโยบายนี้อธิบายถึงแนวปฏิบัติเกี่ยวกับความเป็นส่วนตัวของเราในส่วนที่เกี่ยวกับการใช้เว็บไซต์ แอพพลิเคชั่น และบริการต่าง ๆ ที่เราเป็นผู้ให้บริการ ทั้งนี้ GB Wallet ปฏิบัติตามพระราชบัญญัติคุ้มครองข้อมูลส่วนบุคคลของประเทศไทย

การคุ้มครองข้อมูล
GB Wallet มุ่งเน้นที่จะเป็นสะพานเชื่อมต่อระหว่างผู้ค้ากับผู้บริโภค เพื่อช่วยให้พวกเขาสามารถชำระเงินและธุรกรรมต่าง ๆ ได้โดยสะดวกรวดเร็ว เราจะถามท่านก่อนหากเราต้องการข้อมูลที่สามารถใช้ระบุตัวตนของท่านได้ (ข้อมูลส่วนบุคคล) หรือข้อมูลที่ทำให้เราสามารถติดต่อท่านได้เพื่อประโยชน์ในการให้บริการหรือเพื่อการทำธุรกรรมที่ท่านได้ร้องขอ เช่น การรับข้อมูลเกี่ยวกับบริการ GB Wallet การรับจดหมายข่าวสารผ่านทางอีเมล การดาวน์โหลดและ/หรือการสมัครใช้บริการต่าง ๆ ของ GB Wallet ข้อมูลส่วนบุคคลที่เราเก็บอาจหมายรวมถึงชื่อ คำนำหน้าชื่อ  ชื่อบริษัทหรือหน่วยงาน วันเดือนปีเกิด อีเมลที่ทำงาน หมายเลขโทรศัพท์ที่ทำงาน ที่อยู่ที่บ้านหรือที่ทำงาน ข้อมูลเกี่ยวกับบริษัทของท่าน และข้อมูลบัตรเครดิต 
เว็บไซต์อาจเก็บข้อมูลเกี่ยวกับการเข้าชมเว็บไซต์ของท่าน เช่น ชื่อเครือข่ายผู้ให้บริการอินเตอร์เน็ตและเลขที่อยู่ไอพีที่ท่านใช้ในการเชื่อมต่ออินเตอร์เน็ต วันที่และเวลาที่เข้าชมเว็บไซต์  หน้าเว็บไซต์ที่ท่านเข้าชม ที่อยู่ทางอินเทอร์เน็ตของเว็บไซต์ที่นำท่านมาสู่เว็บไซต์ของเราโดยตรง โดยข้อมูลเหล่านี้จะถูกใช้เพื่อช่วยพัฒนาเว็บไซต์ วิเคราะห์แนวโน้ม และเพื่อการธุรการต่าง ๆ เกี่ยวกับเว็บไซต์ 
เราอาจรวบรวมและเก็บบันทึกข้อมูลที่ท่านให้แก่เราขณะที่ท่านกำลังใช้บริการ GB Wallet ซึ่งรวมถึงเมื่อท่านกรอกข้อมูลลงแบบฟอร์มในเว็บเพิ่มเติมหรือเปลี่ยนแปลงข้อมูลในบัญชีของท่าน หรือการระงับข้อพิพาทต่าง ๆ หรือเมื่อท่านติดต่อพูดคุยกับเราเกี่ยวกับบริการ GB Wallet โดยประการอื่นใด เมื่อท่านใช้บริการ GB Wallet เรายังเก็บข้อมูลเกี่ยวกับธุรกรรมและกิจกรรมต่าง ๆ ของท่านอีกด้วย นอกจากนี้ หากท่านเปิดบัญชี GB Wallet หรือใช้บริการ GB Wallet เราอาจเก็บข้อมูลประเภทดังต่อไปนี้: 
-	ข้อมูลที่ใช้ในการติดต่อ เช่น ชื่อ ที่อยู่ เบอร์โทรศัพท์ อีเมล และข้อมูลอื่นในลักษณะคล้ายกัน
-	ข้อมูลทางการเงิน เช่น เลขบัญชีธนาคาร และข้อมูลที่ท่านเชื่อมต่อไว้กับบัญชี GB Wallet ของท่าน หรือที่ท่านให้เราไว้เมื่อท่านใช้บริการ GB Wallet
- 	ข้อมูลส่วนบุคคลอย่างละเอียด เช่น วัน เดือน ปีเกิดหรือเลขบัตรประชาชน
- 	เลขทะเบียนนิติบุคคล ที่อยู่สำนักงาน เว็บไซต์ของกิจการ หรือข้อมูลอื่น ๆ ที่เกี่ยวข้อง
นอกจากนี้ เรายังอาจเก็บข้อมูลจากท่านหรือเก็บข้อมูลเกี่ยวกับท่านจากแหล่งอื่น ๆ เช่น ผ่านการที่ท่านติดต่อเรา หรือกลุ่มงานสนับสนุนลูกค้าของเรา ข้อมูลที่ท่านให้เมื่อท่านตอบแบบสอบถาม การโต้ตอบปฏิสัมพันธ์กับสมาชิก GB Wallet หรือบริษัทอื่น (ทั้งนี้ ต้องเป็นไปตามนโยบายความเป็นส่วนตัวของบริษัทนั้น ๆ และตามกฎหมายที่บังคับใช้) และจากบัญชีอื่น ๆ ที่เรามีเหตุอันควรเชื่อว่าท่านควบคุมอยู่ (ไม่ว่าทั้งหมดหรือบางส่วน) นอกจากนี้ เพื่อคุณภาพและการฝึกอบรมหรือเพื่อการคุ้มครองตนเอง GB Wallet อาจกำกับดูแลหรือบันทึกการสนทนาระหว่างเรากับท่านหรือบุคคลใดก็ตามที่กระทำการในนามของท่านทางโทรศัพท์ อีเมล์ และแชท การที่ท่านติดต่อสื่อสารกับ GB Wallet ท่านรับทราบว่าอาจมีการฟัง กำกับดูแล หรือบันทึกการสนทนาของท่าน โดยมิได้บอกกล่าวหรือเตือนเพิ่มเติม
	เราอาจเก็บข้อมูลเกี่ยวกับท่านจากบุคคลที่สาม เช่น เครดิตบูโร และผู้ให้บริการการยืนยันตัวตนของบุคคล ท่านสามารถเลือกได้ว่าจะให้เราเข้าถึงข้อมูลส่วนบุคคลบางประการที่เก็บบันทึกโดยบุคคลที่สาม เช่น เว็บไซต์โซเชียล มีเดีย (เช่น เฟซบุ๊ค) หรือไม่ โดยข้อมูลที่เราอาจได้รับนั้นแตกต่างกันไปขึ้นอยู่กับแต่ละไซต์ และเป็นข้อมูลที่ไซต์นั้น ๆ เป็นผู้ควบคุม การที่ท่านเชื่อมโยงบัญชีที่บุคคลที่สามบริหารจัดการอยู่เข้ากับบัญชี GB Wallet และให้อำนาจ GB Wallet ในการเข้าถึงข้อมูลดังกล่าวนี้ เป็นการตกลงว่า GB Wallet สามารถเก็บ บันทึก และใช้ข้อมูลดังกล่าวได้ภายใต้เงื่อนไขแห่งนโยบายความเป็นส่วนตัวนี้
เราอาจเสนอให้ท่านสามารถเชื่อมต่อกับบริการต่าง ๆ ของ GB Wallet ได้จากการใช้โทรศัพท์มือถือ ทั้งผ่านทางแอพพลิเคชั่นหรือผ่านทางหน้าเว็บไซต์ที่ทำมาเพื่อให้เปิดในมือถือได้ ข้อกำหนดในนโยบายความเป็นส่วนตัวนี้ใช้บังคับกับการเข้าถึงและการใช้ผ่านทางมือถือดังกล่าวนั้นด้วย เมื่อถามดาวน์โหลดหรือใช้แอพพลิเคชั่นโทรศัพท์มือถือของเรา หรือเข้าเว็บไซต์ที่ทำมาเพื่อให้เปิดในมือถือ เราอาจได้รับข้อมูลเกี่ยวกับตำแหน่งที่อยู่และโทรศัพท์มือถือของท่าน ซึ่งรวมถึงรหัสเฉพาะสำหรับระบุเครื่องมือถือของท่าน เราอาจใช้ข้อมูลนี้เพื่อให้บริการแบบเฉพาะเจาะจงต่อตำแหน่งที่อยู่ของท่าน เช่น การโฆษณา ผลการค้นหา และเนื้อหาที่เฉพาะเจาะจงต่อตัวท่านอื่น ๆ ทั้งนี้ โทรศัพท์มือถือส่วนใหญ่มีระบบการตั้งค่าให้ท่านสามารถควบคุมหรือปิดระบบตำแหน่งที่อยู่นี้ได้ หากท่านมีข้อสงสัยเกี่ยวกับการปิดระบบตำแหน่งที่อยู่ของโทรศัพท์มือถือของท่าน เราแนะนำให้ท่านติดต่อสอบถามไปยังผู้ให้บริการหรือผู้ผลิตโทรศัพท์ของท่าน
การคงไว้ซึ่งความไว้ใจของท่าน เป็นสิ่งที่สำคัญสำหรับเรา ที่ GB Wallet ความเป็นส่วนบุคคลของผู้ใช้บริการของเรามีความสำคัญเป็นลำดับแรก และเรามุ่งมั่นที่จะคุ้มครองทุกฝ่ายที่ใช้บริการของเรา เราจะไม่แบ่งปันข้อมูลใด ๆ ให้กับบุคคลที่สาม ยกเว้นกรณีที่ (a) เราต้องทำตามกฎระเบียบของหน่วยงานราชการ (b) ท่านให้ความยินยอมเป็นลายลักษณ์อักษรที่จะให้ข้อมูลส่วนบุคคลของท่านแก่ผู้อื่น กรุณาอ่านเพิ่มเติม เพื่อทราบถึงแนวปฏิบัติของเรา ซึ่งรวมถึงว่าเราเก็บข้อมูลประเภทใดบ้าง ข้อมูลถูกใช้อย่างไร เราเปิดเผยข้อมูลต่อใครบ้าง และเรารักษาความปลอดภัยของข้อมูลที่เปิดเผยให้บุคคลอื่นอย่างไร

แอพพลิเคชั่น
นโยบายความเป็นส่วนตัวและแนวปฏิบัตินี้บังคับใช้ต่อ gbwallet.co และผลิตภัณฑ์และบริการอื่น ๆ ของเราด้วย GB Wallet อาจมีลิ้งก์ที่เชื่อมต่อไปยังเว็บไซต์ของบุคคลที่สาม แนวปฏิบัติหรือเนื้อหาของเว็บไซต์ของบุคคลที่สามดังกล่าวอยู่ภายใต้บังคับของนโยบายความเป็นส่วนตัวที่ปรากฏอยู่บนเว็บไซต์นั้น ๆ เราสนับสนุนให้ท่านตรวจสอบนโยบายความเป็นส่วนตัวของเว็บไซต์ของบุคคลที่สามเพื่อที่จะได้เข้าใจนโยบายเหล่านั้น

นโยบายความเป็นส่วนตัวและแนวปฏิบัติของเราครอบคลุมถึงทั้งมาตรการความเป็นส่วนตัวและการเก็บรักษาความลับที่เราใช้กับผู้ค้าและผู้ใช้โดยตรงใด ๆ ก็ตาม เราอาจปรับปรุงนโยบายนี้ในอนาคต โดยจะแจ้งให้ท่านทราบด้วย เพื่อให้ท่านสามารถตรวจสอบความเปลี่ยนแปลงต่าง ๆ ก่อนที่ท่านจะดำเนินการใช้ GB Wallet ต่อไป การที่ท่านเปิดบัญชี เท่ากับท่านยอมรับนโยบายความเป็นส่วนตัวของเรา

การเก็บข้อมูล
เราเก็บข้อมูลของท่านเพื่อที่จะได้สามารถให้ประสบการณ์การใช้งานที่สะดวกรวดเร็ว เฉพาะเจาะจง และมีประสิทธิภาพแก่ท่าน ข้อมูลที่เก็บมาจะถูกใช้เพื่อเพิ่มผลลัพธ์เชิงบวกที่ท่านจะได้รับจากบริการของ GB Wallet ท่านเข้าใจว่าการที่ท่านเปิดบัญชี เราและบุคคลอื่นอาจสามารถระบุตัวตนของท่านได้จากข้อมูลที่ท่านให้มา

เมื่อท่านติดต่อฝ่ายสนับสนุนลูกค้าของเรา เราอาจต้องเข้าถึงประวัติและสิ่งอื่นที่ท่านให้ไว้กับ GB Wallet และเก็บข้อมูลที่เราจำเป็นต้องใช้เพื่อจำแนกประเภทคำถามของท่าน ตอบคำถามของท่าน และในบางกรณี เพื่อตรวจสอบว่าได้มีการฝ่าฝืนข้อตกลงของผู้ใช้หรือนโยบายความเป็นส่วนตัวนี้หรือไม่ นอกจากนี้ เรายังใช้ข้อมูลดังกล่าวเพื่อประเมินแนวโน้ม ตรวจสอบปัญหาที่อาจเกิดขึ้น และปรับแต่งการบริการของเราให้เฉพาะเจาะจงต่อท่านมากขึ้น 

GB Wallet เป็นนวัตกรรมแพลตฟอร์มการชำระเงินออนไลน์อันมีความริเริ่มสร้างสรรค์ เรามุ่งที่จะพัฒนาบริการของเราอยู่เสมอ ดังนั้น เราจึงอาจเพิ่มรูปลักษณ์การบริการใหม่ ๆ ซึ่งในการนี้ย่อมทำให้เราต้องเก็บข้อมูลเพิ่มเติมเพื่อให้เราสามารถให้บริการได้อย่างดีที่สุด ในกรณีที่เราจำเป็นต้องเก็บข้อมูลส่วนบุคคลเพิ่มเติม เราจะทำการเปลี่ยนแปลงแก้ไขนโยบายความเป็นส่วนตัวนี้

ผู้ใช้
ท่านยอมรับว่าเราสามารถใช้ข้อมูลที่ท่านให้ไว้บนหน้าประวัติของท่านได้ตามข้อกำหนดแห่งนโยบายความเป็นส่วนตัวนี้ บุคลากรฝ่ายสนุบสนุนและตัวแทนของ GB Wallet สามารถได้รับข้อมูลจากการให้ข้อมูลโดยสมัครใจของท่านผ่านทางเว็บไซต์ อีเมล โทรศัพท์ หรือการพบปะกันโดยตรง เราเก็บข้อมูลเพื่อจะได้สามารถเข้าใจความต้องการและคำร้องขอของท่านเท่านั้น เราไม่เปิดเผย ขาย หรือทำการตลาดข้อมูลใด ๆ ต่อบุคคลที่สาม เว้นแต่ท่านได้ยินยอมในการให้ข้อมูลส่วนบุคคลของท่านแก่บุคคลที่สาม ในกรณีดังกล่าวนี้ เราจะระบุประเภทการตลาดที่อนุญาต ประเภทบุคคลที่อนุญาต และประเภทข้อมูลส่วนบุคคลที่อนุญาตไว้อย่างชัดแจ้งผ่านช่องทางตอบรับที่เลือก โดยในกรณีนี้ช่องทางดังกล่าวคือสิ่งอำนวยความสะดวกทางออนไลน์ที่ท่านสามารถยินยอมหรือเพิกถอนความยินยอมในการให้ข้อมูลส่วนบุคคลของท่านแก่ผู้อื่น
เราติดต่อสื่อสารกับท่านทางอีเมลและช่องทางอื่น ๆ เช่น ข้อความโทรศัพท์มือถือและแอพพลิเคชั่นแบบส่งข้อความทันที การติดต่อสื่อสารเหล่านี้อาจหมายรวมถึง ข้อความต้อนรับ ข้อมูลเกี่ยวกับการเพิ่มประสิทธิภาพการใช้บริการของเรา รูปลักษณ์การบริการใหม่ ๆ จดหมายข่าวสาร ข้อความที่จะได้รับในกล่องข้อความ GB Wallet เป็นต้น
ท่านอาจได้รับสื่อส่งเสริมการขายจากบุคคลที่สามผ่านทางจดหมายข่าวสารของเรา แต่ข้อมูลส่วนบุคคลของท่านจะไม่ถูกเปิดเผยให้กับบุคคลที่สามเหล่านั้น เว้นแต่ท่านจะได้ยินยอมในการให้ข้อมูลส่วนบุคคลของท่านแก่บุคคลอื่น
เราใช้ข้อมูลและเนื้อหาอื่นที่ท่านให้แก่เราและผู้ใช้บริการรายอื่นเพื่อทำการศึกษาเพื่อที่จะพัฒนาบริการของเราและเพื่อให้ผู้ใช้บริการ GB Wallet ทุกท่านมีประสบการณ์การใช้ที่น่าพึงพอใจมากขึ้น
เป็นไปได้ว่าเราจำเป็นต้องเปิดเผยข้อมูลส่วนบุคคล ข้อมูลบัญชี หรือข้อมูลเกี่ยวกับกิจกรรมของท่านบนเว็บไซต์ GB Wallet เมื่อกฎหมายหรือกระบวนการทางกฎหมายสากลกำหนดให้กระทำ เราจะดำเนินการดังกล่าวหากเราเห็นโดยสุจริตว่าการเปิดเผยข้อมูลนั้นมีความจำเป็นโดยสมควรเพื่อที่จะสืบสวนสอบสวน ป้องกัน หรือดำเนินการต่อกิจกรรมที่ผิดกฎหมายหรือต้องสงสัยว่าผิดกฎหมาย (เช่น การหลอกลวง การข่มเหงทางออนไลน์) หรือเพื่อให้ความช่วยเหลือแก่หน่วยงานบังคับใช้กฎหมายของรัฐบาล เราใช้สิทธินี้เพื่อปกป้องสิทธิและความปลอดภัยของ GB Wallet ผู้ใช้บริการของเราและผู้อื่น

ความปลอดภัย
GB Wallet ดำเนินมาตรการป้องกัน ทั้งทางเทคนิค ธุรการและทางกายภาพ ในการป้องกันข้อมูลของท่านจากการสูญหาย การถูกขโมย การถูกใช้ในทางมิชอบ การถูกใช้โดยมิได้รับอนุญาต การถูกเปิดเผย แก้ไข และทำลาย การเข้าถึงฐานข้อมูลของเราจำกัดเฉพาะ GB Wallet เท่านั้น และเราดำเนินการอันสมควรทุกประการที่จะทำให้ข้อมูลของท่านถูกต้องและถูกเก็บรักษาอย่างปลอดภัย เราสื่อสารแนวปฏิบัติเหล่านี้ให้พนักงานทุกคน และบังคับใช้มาตรการป้องกันความเป็นส่วนตัวอย่างเคร่งครัดภายในบริษัทของเรา เราปกป้องข้อมูลใดก็ตามที่ถูกเก็บในเครื่องแม่ข่าย (เซิร์ฟเวอร์) ของเราโดยการตรวจสอบและกำกับดูแลระบบของเราอย่างสม่ำเสมอเพื่อตรวจสอบและเฝ้าระวังจุดอ่อนหรือการโจมตีใด ๆ ทั้งอาจเกิดขึ้น อย่างไรก็ดี เนื่องจากอินเตอร์เน็ตสามารถมีความไม่มั่นคงปลอดภัยได้ เราจึงไม่สามารถทำให้เกิดหรือรับประกันความมั่นคงปลอดภัยของข้อมูลใด ๆ ที่ท่านให้ไว้แก่เรา เราคาดหวังให้ท่านปกป้องความปลอดภัยของข้อมูลที่ใช้เข้าสู่ระบบเพื่อให้ไม่มีผู้ใดสามารถเข้าถึงบัญชีของท่านได้ เราแนะนำเป็นอย่างยิ่งให้ท่านมีความระมัดระวังกับข้อมูลส่วนบุคคล ในกรณีที่เราสงสัยว่าผู้ใดกระทำการหลอกลวงหรือคุกคามข่มเหงทางออนไลน์ เราจะลบบัญชีของผู้นั้นตามข้อกำหนดและเงื่อนไขของเรา

การติดต่อ
ในกรณีที่ท่านต้องการติดต่อเราเกี่ยวกับข้อกำหนดนี้ กรุณาติดต่อเราทางอีเมลที่ info@gbprimepay.com พร้อมระบุข้อมูลอย่างละเอียดว่าเราจะสามารถช่วยเหลือท่านได้อย่างไรบ้าง แล้วเราจะดำเนินการตอบข้อสงสัยของท่านโดยเร็วที่สุดเท่าที่เราจะทำได้